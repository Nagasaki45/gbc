Title: טיולים רגליים ואופניים
Date: 2014-11-07 18:56
Author: יזהר גוריון
Slug: nature-reserves
Image: /images/posts/nature_reserves.jpg
Tags: שמורות טבע, נחל ציפורי, עצי אלון, נצרת, עין יבקע, מעיין הסוסים, הליכה, אופניים
Summary: שמורות הטבע של אלוני אבא ונחל ציפורי עוטפות את השבט מדרום ומצפון.

ויש פה בסביבה הרבה מה לעשות, למשל לצאת ברגל דרך הכפר שלנו בכיף עשר דקות עד לשמורת "אלוני אבא". בשמורה שבילי הליכה נוחים ו"זולות" מדהימות (מקומות לשבת ולנוח). ביער, כמו שאומרים אצלנו, מיגון עצים יחודי לאזור בניהם אלון התבור, אלון מצוי, חרוב, לבנה רפואית, אלה ארץ ישראלית, כליל החורש ואשחר. בין העצים מרבדי כלניות נרקיסים וציבעוני ההרים, בין הסלעים כמובן אין סוף רקפות והכל על הרקע הירוק ירוק הזה. אז מומלץ לטייל בשמורה מסלול קצר או ארוך ולהנות. עכשיו זאת העונה המתאימה.

אמרנו שיש הרבה מה לעשות בסביבה. אז עוד אפשרות היא לצאת דרך הכפר שלנו לנחל ציפורי ולמעיין "עין יבקע". או שיורדים ברכב (פרטי) 5 דק' עד למעיין או ברגל כ- 40 דק', בדרך נוף מדהימה. המעיין עצמו הינו בריכת מים רחבת ידיים נתמכת בקירות מהתקופה הרומית. מסביב למעיין בוסתני רימונים וכרי דשא, מקום מדהים לחנות בו ולהנות מהסביבה. אפשר להמשיך לאורך הנחל ובוסתני הרימונים, המטעים וחלקות הירקות שלגדותיו עד לטחנת הקמח העתיקה הנקראת "טחנת הנזירים", על שם הנזירים הכרמליתים שרכשו אותה עוד בתקופה העותומנית.

אם בשבת פנוייה, בחג, או סתם באמצע השבוע, נוף עוצר נשימה נמצא ממש מעבר לפינה.
